<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Blog</title>
    <link rel="stylesheet" href="style.css">
</head>
<body>
    <header>
       <div class="logo">
        <a href="index.html">
            <img id="logo" src="resim/Hi-Kod Atölye Proje Logo.svg" alt="Rumeysa Yolcu Bilişim Sistemleri" title="Rumeysa Yolcu Bilişim Sistemleri">
        </a>
       </div>
       <div id="menu-dis">
        <nav id="menu">
            <ul>
                <li><a href="index.html">Anasayfa</a></li>
                <li><a href="hakkimizda.html">Hakkımızda</a></li>
                <li><a href="istatistik.html">İstatistikler</a></li>
                <li><a href="blog.html">Blog</a></li>
                <li><a href="iletisim.html">İletişim</a></li>
            </ul>
        </nav>
       </div>
    </header>

    <article>
        <div class="arkaplan">
            <h1>Blog Yazıları</h1>
            <p style="font-size: 12px; font-style: italic; text-align: center;"> (Bu sayfadaki yazılar https://kockam.ku.edu.tr/turkiyede-dunyada-teknoloji-alaninda-olusan-toplumsal-cinsiyet-esitsizligi/ adresinden alınmıştır.) </p>
            <h2>Mesleki Cinsiyet Eşitsizlikleri: Yatay ve Dikey Ayrışımlar</h2>
            <p>Kadınların, tüm dünyada iş gücüne katılımı Birinci ve İkinci Dünya Savaşlarından sonra artış gösterse de (Kocacık ve Gökkaya, 2005) iş hayatında kadınlar, erkeklerle eşit temsil edilmemektedir. Bunun sebebi, emek piyasasının topluma dayalı olarak şekillenen, kadın ve erkeğe roller yükleyen, eşitsiz ve güce dayalı bir düzen üzerine kurulu olmasıdır (Urhan, 2015). Bu toplumsal iş bölümü, çocukluktan itibaren aile ve okul gibi kurumlardan başlayarak toplumsal ilişkiler vasıtasıyla öğretilmektedir (Bozkurt ve Akpınar, 2017). Toplumsallaşma içerisinde kadınlar ve erkekler farklı rollere ve sorumluluklara sahiptir. Örneğin, erkeklerin rolü ailenin geçimini sağlamak iken, kadınların rolü çocuklarını büyütmektir ve aile yaşantısıyla ilgilenmektir (Günay ve Bener, 2011). Bu durum, kadının işgücü piyasasını terk etmesine neden olduğu gibi cinsiyete dayalı meslek seçimine de yol açmaktadır.</p>
            <p>Toplum tarafından kendilerine yüklenen rollerden dolayı kadınlar ailelerine ve çocuklarına daha çok vakit ayırabilecekleri, saatleri esnek olan, evlerine yakın olacakları, öğretmenlik ve hemşirelik gibi iş alanlarını tercih etmektedirler (İlkkaracan, 2010). Buna karşın, erkekler ise daha ağır koşullarda ve daha kısıtlayıcı saatleri olan; polislik, askerlik, mühendislik gibi daha fazla iş yerinde bulunmalarını gerektirecek işleri seçerler. Bu rol dağılımı, cinsiyetlerle ilişkilendirilen iş kollarında bir yatay ayrışmaya yol açar (Ecevit, 2011). Dahası, yatay ayrışmanın üstesinden gelen kadınlar için de ayrımcılık sürmektedir: Kadın ve erkeklerin meslekleri aynı olsa bile şirket içerisindeki konumlarının veya aynı konumdaki görevlerinin birbirinden farklılaştığı görülür ki bu da dikey ayrımcılığın varlığına işaret eder (Bozkurt ve Akpınar, 2017). Kadınların işlerinde yükselmelerini engelleyen görünmez kurallara “cam tavan” da denmektedir (Ecevit, 2011).</p>
            <p>Teknoloji alanı ataerkil, sosyallikten uzak ve içe dönük, rekabetçi, kapsamlı oluşu ve kas gücü gerektirmeyişiyle bilinir. Teknoloji işlerinin sosyal etkileşimden ve iş-aile dengesinden yoksun olarak algılanması, kadınların bu çalışma alanına girmesini zorlaştırmaktır (Aksoy, 2012). Böylelikle teknoloji sektöründe, cinsiyet temelinde ayrışma ve erkek egemen yapı yerleşmektedir. Bu sebeple kadın emeği, teknolojiyi aktif olarak kullanan iş alanlarından da uzaklaştırılmaktadır. Kadınlar bu alanlara girse bile cam tavan altında çalışmak zorunda kalmaktadır. Teknoloji ve teknoloji yoğunluklu iş alanlarında çalışan kadınların, dijital ortama veri aktarımı veya çağrı merkezlerinde müşteri temsilciliği gibi, daha tekdüze ve sorumlulukların az olduğu işlere yöneldikleri gözlemlenebilir (Erdut, 2005).</p>
            
            <h2>Bilişim ve Teknoloji Alanlarında Kadın</h2>
            <p>İnterneti Tim Berners-Lee’nin icat etmesi, Windows işletim sistemini Bill Gates’in oluşturması, Steven Jobs’un bir tasarım ikonu olan Apple’ı kurması ve şu anki teknoloji sektöründe çalışan kadın sayısının azlığı, bilişim sektörünün erkeklerin üstün olduğu bir meslek dalı olduğunu düşündürebilir. Lakin, bilgisayar ve teknolojinin temelini kadınlar oluşturmuştur. 1961 yılında Mary Allen Wilkes dünyanın ilk programlanabilir genel amaçlı bilgisayarını yapmıştır. İki yüz yıl önce de ilk bilgisayar kodunu Lady Ada Lovelace yazmıştır. Genel kullanım amaçlı ilk dijital bilgisayarlar, Eniac programcıları altı kadın (Frances Snyder Holber, Kathleen Mcnulty, Mauchly Antonelli, Jean Jennings Bartik, Marlyn Wescoff Meltzer, Frances Bilas Spence ve Ruth Lichterman Teitelbaum) tarafından yapılmıştır.  İnternetin temellerini Radia Perlman atmıştır.  Programlama dilleri için ilk derleyiciyi ve ilk yüksek seviyeli programlama dillerinden Cobol’u Grace Hopper geliştirmiştir.</p>
            <p>Bilişim dünyasına yön veren kadınların sayısını artırabiliriz. Ancak bu noktada, bu dünyanın nasıl erkek egemen bir alana dönüştüğünü anlamaya yöneliyoruz: 1980’lerde kişisel bilgisayarların evlere girmeye başlamasıyla kadınların bu alandaki etkisi de azalmaya başlamıştır, çünkü bilgisayarlar erkekler için tasarlanmış bir elektronik oyuncak olarak tanıtılmıştır. Ebeveynler de bu algıyı destekleyip bilgisayarları genellikle erkek çocuklarına hediye almış ya da eve alınan bilgisayarı erkek çocukların odasında bulundurmuşlardır (Thomson, 2019). Bu dönemden sonra teknoloji sektörü giderek önem kazanmış, aynı zamanda da kadınlar bu sektörden daha az pay almaya başlamıştır. Teknoloji alanında çalışan oranı, %338 artarken kadınların toplam payı %7 azalmıştır (Scientific American, 2018).</p>

            <h2>Teknoloji Alanında Yatay Ayrışım ve Bununla Baş Etme Yöntemleri</h2>
            <p>Kız çocukları, ileri teknoloji alanına aile içinde ve mesleki eğitim öncesindeki eğitim süreçlerinde yönlendirilmemektedir (Aksoy, 2012). ABD’de aileler üzerinde yapılan bir çalışmaya göre, erkekler kendine güven sahibi ve daha serbest bir çocukluk yaşarlarken, kızlar tam tersi daha kısıtlı ve kendilerinden daha az emin bir çocukluk geçirirler (Bozkurt ve Akpınar, 2017). Stanford Üniversitesi’nin yaptığı araştırmaya göre, erkeklerin elde ettiği matematiksel başarıya sahip olsalar da kızların kendilerini erkeklerden daha düşük değerlendirdikleri gözlenmiştir (Niederle ve Vesterlund, 2010). Oysa ki genç kızların teknoloji alanında başarılı olabileceklerine dair güvenlerini artırmaya ihtiyacı vardır, bu konuda genç kızlar ebeveynler tarafından teşvik edilmelidir. Microsoft’un yaptığı araştırmaya göre ailesi tarafından teşvik edilen kızların, bilgisayar alanında eğitim görmesi diğerlerine göre %81 daha muhtemeldir. Teknolojideki toplumsal cinsiyet eşitliğini sağlamak amacıyla kurulan Girls Who Code’un kurucusu ve CEO’su Reshma Saujani, kızlarımızı büyütme yöntemimizi değiştirmemiz gerektiğini; kızların risk almakta zorlanırken erkeklerin risk alabildiğini ve kızların her şeyde mükemmel olmak zorunda hissettiğini söylemiştir (Saujani, 2016). Kodlama süreçleri, başarısızlıkla başlayıp başarı-başarısızlık arasında gidip gelen uzun süreçlerdir. Saujani, kadınların bu süreçlerdeki başarısızlık dönemlerini azimle geçmeleri ve başarıya ulaşmaları için, kız çocuklarına çocukluktan itibaren kusurlu olabileceklerini öğretmemiz gerektiğini söylemiştir. Yine Saujani’ye göre, aileler kızlarına, yetenekli oldukları ve başarılı olacaklarına inandıkları her alanda, kendilerini denemeleri için ilham vermelidir.</p>
            <p>Microsoft’un yaptığı araştırmada, kız çocukları 11 yaşlarına kadar STEM alanına ilgiliyken yaşları 15’e geldiğinde bu ilgilerinin azaldığı ortaya kondu. Bu durumu önlemek için kızlara bilişim alanında kariyer yapmalarına ilham verebilecek STEMS4GIRL, Girls Count, GirlswhoCode gibi kuruluşların yaygınlaşması veya benzer başka kuruluşların açılması gerekmektedir. Ayrıca Microsoft’un bu konu hakkındaki eğitimlerine benzer şekilde, diğer büyük kuruluşlar da eğitimler vererek destek olmalıdır. STEM alanında çalışanların çoğunluğu erkek olduğu için, kadınlar bu alanlardaki kariyer gelişimlerinde kendileri için rol model olabilecek kişilerden yoksun kalmaktadır (Aksoy, 2012). Bu tür kuruluşların, kızlara yalnızca bu alanda tecrübe olanağı yaratması değil, aynı zamanda gerekli rol modelleri ve mentor desteği sağlaması da beklenmektedir. Böylelikle kadınların, çocukluklarında sahip oldukları STEM alanına olan ilgileri devam edebilir. Ayrıca kız çocukları için özel olarak tasarlanmış bilgisayar oyunları, kız çocuklarına özel programlama yaz okulları, üniversite seviyesinde ise tüm lisans öğrencilerine açık etkinlikler aracılığıyla da kızların ilgisi yeniden canlandırılabilir (Girls who Code, 2019).</p>
            <p>Türkiye’de de hissedilen bu ihtiyaca yönelik çeşitli projeler geliştirilmektedir. Örneğin, TOBB, TOBB Kadın Girişimciler Kurulu ve Turkcell iş birliğinde, Geleceği Yazan Kadınlar Projesi başlatılmıştır. Bu proje, kadınları yazılım konusunda eğiterek kadınların teknoloji alanındaki istihdam kapasitesini geliştirmeyi hedeflemektedir (Turkcell, 2019). Mart 2019’da kurulan Teknolojide Kadın Derneği (Wtech) de kadınların teknoloji alanında daha etkin olmaları için çalışmaktadır. Bunlar dışında üniversitelerde Girls Who Code türü etkinlikler düzenlenmektedir, örneğin Koç Üniversitesi Kadın Mühendisler Kulübü ve Bilgisayar Derneği Kadın Kolları (ACM Women’s Chapter) iş birliğinde, Mustafa Kemal Anadolu Lisesinden 20 kız öğrenciye, Koç Üniversitesi Bilgisayar Mühendisliği öğrencileri tarafından Java diliyle programlamaya giriş dersi verildi.</p>
            <p>Kadınların teknoloji alanındaki istihdam oranları, devlet politikalarıyla da yükseltilebilir. Bu politikalar içerisinde sıklıkla kullanılan yöntemlerden biri kadın üye kotası sisteminin kurulmasıdır. Örneğin, kadınların şirket yönetim kurullarındaki temsil oranlarını artırmak için Türkiye’de tavsiye niteliğinde, Norveç, Fransa, İtalya, Belçika ve Almanya gibi bazı ülkelerde ise zorunlu kadın üye kotaları konmuştur (Dünya Gazetesi, 2017). Böyle bir uygulamanın teknoloji sektörü bazında nasıl hayata geçirileceği konusu ciddi bir çalışma gerektirmektedir. Teknolojide Kadın Derneği de bu konuda çalışmalar yürütmektedir (Durukan, 2019).</p>
            <br>
            <br>
        </div>
    </article>


    <footer>
        <div class="footer">
        <a href="index.html">Anasayfa</a> |
        <a href="hakkimizda.html">Hakkımızda</a> |
        <a href="istatistik.html">İstatistikler</a> |
        <a href="blog.html">Blog</a> |
        <a href="iletisim.html">İletişim</a>
        </div>
    </footer>
</body>
</html>